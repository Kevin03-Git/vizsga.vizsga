A Magyar Állatvédő és Természetbarát Szövetség (MÁTSZ) az ország legnagyobb állatvédő szervezete, több mint 42 tagja révén minden megyében jelen van. 
Egy időben 6.000 kutya és közel 2.000 macska várja a tagok menhelyein az örökbefogadó gazdikat, és az adományokat. 
 
A MÁTSZ tagszervezeteinek érdekképviseletére alakult 1992-ben, feladatai azóta jelentősen kibővültek: 
A Szövetség folyamatosan részt vesz a hatóságok állat-, és természetvédelemre vonatkozó jogszabályalkotó tevékenységében. 
Együttműködik a Katasztrófavédelmi Főigazgatósággal, az ORFK és BRFK szerveivel, a Szent István Egyetem Állatorvostudományi Karával, az Állatorvosi Kamarával az állatvédelmi és állatjóléti kérdések megoldásában. 
A MÁTSZ tagszervezetein keresztül és azok megbízásából szemléletformáló tevékenységet végez. 
Segítséget nyújt az önkormányzatoknak a kóbor állatokkal kapcsolatos probléma megoldásában. 
Igyekszik megnyerni a közvéleményt annak, hogy a menhelyek végezzék a gyepmesteri feladatokat. 
A közvetlen oktatási tevékenység a médiákban történő felvilágosító tevékenységen kívül Oktatói Kézikönyv kiadásában és több, mint 50 iskolával való együttműködésben is megjelenik. 
Folyamatosan végzi a szponzorok által biztosított adományok szétosztását az ország egész területén. 
 
Pályázatokat ír ki és közvetít a tagszervezetek számára munkájuk segítésére. 
Kiemelt célja tagjai állatmentő szolgálatainak fejlesztése, bővítése és kiépítése, szervezés szponzorok segítségével.
Tagja a WSPA és RSPCA nemzetközi állatvédő szervezeteknek. Folyamatosan végzi és segíti a tagszervezetek felzárkóztatását az uniós és a jogszabályi követelményrendszerekhez. 

Adószám: 18054901-1-41

Mire gyűjtünk?

A Mátsz kizárólag tagszervezeteinek részére gyűjt, elsősorban táp-,  és pénzadományokat. Ezeket a leginkább rászoruló tagszervezetek kapják meg, és a Szövetség az adományozó felé részletesen elszámol.
Nagyobb támogatóink úgy adnak adományt, hogy a keretre a menhelyeknek pályázni kell, a pályázat feltételeit a Mátsz ellenőrzi, és szintén beszámol a támogatónak.
Néha előfordul, hogy célzottan hirdetjük meg tagszervezeteink kérését, pl. a zempléni menhelynek használt konténert kerestünk, vagy a szekszárdi menhely összetört autójának javítására kerestünk támogatókat
2020. tavaszán az első karantén időszakában  a beállott vészhelyzet miatt kerestük a támogatókat, mivel hirtelen  bezártak a menhelyek,  elfogytak a készletek, és csökkent az örökbefogadás. Ez a helyzet ősszel megismétlődött és most, 2021. tavaszán is nehéz időszak  elé nézünk.

Mire használtuk fel?

Az adományokat elsősorban a több ezer kutya és macska ellátására használjuk fel.
Akad azonban olyan eset, amikor  egy egy menhelynek váratlan karbantartási nehézségei támadnak, pl. egy vihar  megbontja a kennelek tetőzetét, a víz elmossa a járdát, vagy megsérül a kerítés.
Ilyen esetekben is szponzort kell keresni, mivel a menhelyek szűkös költségvetése váratlan kiadásokra nem nyújt fedezetet.
Lényeges tudnivaló,  hogy a  Mátsz és tagszervezetei csak önkéntes alapon dolgoznak, munkabért kizárólag az állatápolók kapnak. Egyetlen bevételi forrás az 1%-os adományozás, melynek összegét az elmúlt 10 évben a negyedére csökkentették.

Bemutatkozás

Az Állatmenhely nyílt Alapítvány 1996 óta működteti a ceglédi állatmenhelyet. 1997 óta mentünk gyepmesteri telepről kutyákat. Jelenleg Cegléd, Nyársapát és Kőröstetétlen településekkel van szerződésünk ebrendészeti feladatok ellátására. A bekerült kutyákat oltjuk,  chippeljük és ivartalanítattjuk, majd gazdikat keresünk részükre. Évente közel 1000 állat életét mentjük meg!  Ez csak német állatvédő egyesületek segítségével sikerül. Fontos dolognak tartjuk a szemlélet formálást, ezért az iskolások előtt nyitva vannak  kapuink. Szerződésünk van több iskolával a 30 napos önkéntes munka ledolgozására, valamint a közmunka programban is részt veszünk.
Miért érdemes tőlünk örökbe fogadni kutyát?
A 3 évnél idősebb kutyákat oltva, chipelve és ivartalanítva adjuk örökbe, amiért csak 1000,-Ft adományt kérjünk, és  hogy szeressék és megfelelő körülményeket biztosítsanak részükre, amelyek az alábbiak: saját ház, jó kerítés, rendes kutyaház, ha kis testü, akkor télen meleg helyene való tartás,  láncon tartás tilos! Ha bármi probléma adódik vissza vesszük a kutyát! 
Egyre nehezebb helyzetben kerülünk, mivel a kóbor kutyák és a nem megfelelően tartott állatok száma nő, ezért elhelyezésük csak nehezen megoldható. Mivel állami támogatást nem kapunk, ezért a menhelyet csak adományokkal együtt és az adó 1 %-kal  tudjuk fenn tartani. Ezért kérjük Önöket segítesenek adójuk 1 %-van, hiszen ez Önöknek semmibe nem kerül mi meg életeket menthetünk vele.
 
Mire gyűjtünk?

Menhelyünket 1996-ban kezdtük építeni. Azóta folyamatosan bővítjük.  Jelenleg 300 kutya elhelyezésére van lehetőségünk. Célunk egy olyan állatmenhely kialakítása, ahol a kutyák boldogan élhetnek mig gazdihoz nem kerülnek. Fontos hogy egy állatorvosa legyen a menhelyen, mert az feltétele az örökbe adásnak, hogy egészséges és ivartalanított kutyákat, macskákat tudjunk örökbe adni. A múlt évben elkezdtük a kennelek felújítását, amit ez évben is szeretnénk folytatni.
A kölyök, az öreg és a beteg kutyáknak télire meleg fűtött konténeri elhelyezést szeretnénk biztosítani és továbbra is szeretnénk bővíteni a fűthető kennelek számát. Szeretnénk minden kutyánknak rágásbiztos, szendvicspanelből készült bélelt, hőfüggönnyel ellátott kutyaházat biztosítani!
Menhelyi kutyák ivartalanítására, valamint lakossági kutya- és macska ivartalanítási akciókat szeretnénk szervezni Cegléd városába.
Minden alkalmat megragadunk annak érdekében, hogy a gyerekek és felnőttek szemlélet formálásában részt vegyünk!
Macskaház kialakítása a kóbor cicák részére!
 
Mire használtuk fel?

Az elmúlt évben  az 1 %-ot az alábbiakra használtuk fel:: Működésre, orvosi költség, gyógyszer költség, ivartalanítás, táp vásárlásra.
 