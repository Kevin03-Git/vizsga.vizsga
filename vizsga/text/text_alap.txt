Az állatok világnapját 1931 óta ünnepelik minden esztendőben Szent Ferenc emléknapján, október 4-én. Azért lett a kiválasztott nap, mert ez Assisi Szent Ferenc halálának napja, egyúttal emléknapja is. Ez a nap tisztelgés az állatok védőszentje, Assisi Szent Ferenc előtt, aki már a 13. század elején azt hirdette, hogy mindent szeretnünk kell, ami körülvesz minket, legyen az élő vagy élettelen.
Az állatok világnapjának alapelve, hogy az állatok boldogabbá teszik életünket, segítőtársként és barátként gazdagítják mindennapjainkat. Az ünnep célja, hogy az ember és állat közötti barátságot erősítse, valamint felhívja a figyelmet az együttélés fontosságára.
Számunkra még kiemeltebb ez a nap, hiszen alapítványunk  is Szent Ferenc nevét viseli.  Ennek szellemében az év minden napján arra törekszünk, hogy  lehetőségeinkhez képest minél több állatot megmentsünk és igyekezzünk számukra boldog életet biztosítani.
Az Alapítvány ehhez a tevékenységhez minden apró segítséget köszönettel fogad.