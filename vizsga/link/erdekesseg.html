<!DOCTYPE html>
<html lang="hu">
<head>
	<title>Érdekességek</title>
	<meta charset="utf-8">
	<meta name="viewport" content="width=device-width, initial-scale=1">
	<meta name="author" content=" Czeller Norbert, Gyöngyösi Kevin, Szabó Cintia Leila ">
	<meta name="keyword" content=" állatmenhely, alapítvány, örökbefogadás">
	<link rel="stylesheet" href="../css/newstyle.css">
</head>
<body>
	<div>
		<img src="../img/paw_s2.png" alt="2 Mancs" style="float:left; height:150px"> <img src="../img/paw_s1.png" alt="2 Mancs" style="float:right; height:150px">
		<h1 style="height:150px; text-align:center">Négy Mancs Állatvédő Egyesület</h1>
	</div>
	<div class="header">
		<p> Miért a kutya az ember legjobb barátja? </p>
	</div>
	<div class="column.middle">
		<p>	A világ számos nyelve ismeri a fordulatot: a kutya az ember legjobb barátja, a megállapítást pedig mára nemcsak a népi bölcsesség, hanem rengeteg tudományos adat is igazolja. </p>
		<p>	Nincs a világon még egy olyan állatfaj, amellyel annyira szoros lenne az emberiség kapcsolata, mint a kutyával. A barátság ősi időkre nyúlik vissza: a farkas volt az első élőlény, amelyet az emberek háziasítottak. A domesztikáció kezdetét legkorábban 30 ezer, legkésőbb 10 ezer évvel ezelőttre teszik. </p>
		<p> Hogy ez a háziasítás miért indult el, az kérdéses, de a legvalószínűbb az, hogy az állatokra a vadászatok és a lakóhelyek védelme miatt volt szükség. Hasonló módon azt sem tudni, hogy melyik farkasfajt szelídítették meg a korai emberek: bár sokáig úgy vélték, hogy a szürke farkas lehet a kutyák őse, a régészeti és genetikai vizsgálatok ezt az elméletet már részben cáfolták. </p>
		<p>	Mára a kutya és ember kapcsolata majdhogynem szimbiotikussá vált. </p>
		<p>	Ennek egyik fő oka, hogy mindkét faj rendkívül társas. Az állatokon elvégzett vizsgálatok szerint a hiperszociális viselkedést a kutyák esetében ugyanaz a gén okozza, amely az embereknél egy barátságossággal és bizalommal járó fejlődési rendellenességet, úgynevezett Williams-Beuren-szindrómát vált ki. </p>
		<p>	Az állatok képesek értelmezni az emberi beszédet. A szakértők az ebek agyát vizsgálva felfedezték, hogy az élőlények jutalmazásért felelős agyi útvonala igen aktívvá vált, amikor dicsérő szavakat hallottak. Úgy tűnik, hogy a kutyák nemcsak a beszéd módját, hanem bizonyos szintig a szavak jelentését is megértik. </p>
		<p>	További fontos kapcsolódási pont kutya és gazdája között a szemkontaktus. </p>
		<p>	A japán Szagamihara Egyetem vizsgálata szerint amikor egy ember egy kutyával tartja a szemkontaktust, szervezetében egy „szeretethormon”, oxitocin szabadul fel. Az ebek emellett az emberi érzelmeket is képesek utánozni a testbeszéd és a hangképzés segítségével. </p>
		<p> A kapcsolatok kialakítását tovább segíti a tény, hogy az állatok fel tudják mérni, hogy egy-egy ember segítséget vagy éppen akadályt jelent számukra. Mivel az ebek hosszú távú memóriája kimagasló, ha egy személyhez sok jó élményük kötődik, arra később is emlékezni fognak. </p>
		<p> A kutyák tehát egyedi természetük miatt rengeteg szempontból hasonlítanak ránk, nem csoda, hogy sokan az ember legjobb barátjaként tekintenek rájuk. </p>
		<p> Hogy ennek mi az oka? Egyrészt ez egy egymásra utalt szimbiózis. A kutya vadászik nekünk, tereli az állatainkat, védi az otthonunkat, mi pedig biztosítjuk számukra a meleget és az ételt. </p>
		<p> Napjainkra a kutya a földgolyó legelterjedtebb húsevő állata. Nagyjából 900 millió eb él velünk a világban. Az egyetlen fajt, amelyet házikutyaként - Canis lupus familiaris – ismerünk, fajták százaira osztották fel, eltérő mérettel, színnel, temperamentummal és kedvességgel. </p>
		<p> Egy átlagos kutyatartó éves szinten százezreket költ a kutyáira – ételre, állatorvosra, gyógykezelésekre, játékokra, kozmetikumokra. </p>
		<p> Látható tehát, hogy ami egykoron két faj közötti, kölcsönös hasznon alapuló szerződés volt, mára átalakult, és sokkal inkább a szeretet dominál, mintsem az érdek. Már nem kell és nem is lehet megmagyarázni, miért tart valaki kutyát, mi a célja vele és mi a haszna belőle. A szeretetet nem lehet és nem is kell megmagyarázni. </p>
	</div>
	<div class="header">
		<p> A gyógyító dorombolás </p>
	</div>
	<div class="column.middle">
		<p>	A cicák rekeszizmának rezgése, azaz a dorombolás régóta izgatja a kutatókat. A hivatalos álláspont szerint a macskák akkor dorombolnak, ha jól érzik magukat - egyes kutatások szerint a dorombolás eredetileg a szoptató anyamacska és a kölykei közötti kommunikációt szolgálja. Ám a macskák nem csak kellemes helyzetben dorombolnak, hanem stresszes állapotban, betegségből felgyógyulóban, vagy fájdalmak esetén is. Mivel a dorombolás a macska számára meglehetősen sok energiába kerülő folyamat, ha egy számára nehéz helyzetben erre fordítja az erejét, akkor feltételezhetjük: azért teszi, mert a dorombolás jót tesz neki. A kutatók szerint egyébként a dorombolás valóban segít a macskának a gyorsabb felépülésben. </p>
		<p> A macskagazdik pontosan tudják, milyen hatékonyan oldja a stresszt, ha egy nehéz munkanap után egy doromboló cicát simogathatnak. A dorombolás a macskában endorfint szabadít fel, és az emberre is hasonlóan hat. Mérhetően csökkenti a vérnyomást, és érezhetően oldja az idegi feszültséget. A vérnyomás-csökkenés miatt pedig a "macskaterápia" a szívbetegségek megelőzéséhez is hozzájárulhat. </p>
		<p> Azzal kapcsolatban is vannak megfigyelések, hogy a fejfájás, sőt, a fájdalmas migrén is enyhül a doromboló cicák közelében. Feltételezések szerint a macskadorombolás 25 és 140 Hz közötti frekvenciája jó hatással van a szervezet öngyógyító folyamataira. Ez a "hangterápia" segítheti a csontok, az ízületek és az inak regenerációját a sérülések után - nem véletlen, hogy a macska csontsérülései viszonylag gyorsan gyógyulnak. Egyes feltételezések szerint a dorombolás a csontritkulás kockázatát is csökkentheti. </p>
		<p> A macskák tudományos megfigyelése arra az eredményre jutott, hogy a légzőszervi problémákkal, például nehézlégzéssel küzdő macskák gyógyulását is támogathatja a dorombolás. Valószínűsíthető, hogy emberek esetében is csökkentheti a nehézlégzés tüneteit a dorombolás-terápia - persze csak akkor, ha nem vagyunk allergiásak a macskaszőrre. </p>
	<div class="footer">
		<a href="../alapitvany.html"> Vissza a főoldalra </a>
	</div>
</body>
</html>